# Retro

Retrospektiivitekniikat [Start, Stop, Continue, More of, Less of Wheel](https://retrospectivewiki.org/index.php?title=Start,_Stop,_Continue,_More_of,_Less_of_Wheel) ja [Glad, Sad, Mad](https://retrospectivewiki.org/index.php?title=Glad,_Sad,_Mad) ovat retrospektiivikeinoja, joilla tiimi voi arvioida menneitä sprinttejä tuntemuksien ja havaintojen kautta. Kummankin tekniikan toimivuus nojaa siihen seikkaan, että tiimin jäsenet ovat "pakotettuja" pohtimaan sprintin aikana tapahtuneita asioita ja niiden vaikutuksia, jotta palaveri saataisiin päättymään.

Keskustelu käydään prosessin määrittelyn mukaisesti. Toisessa tekniikassa keskustelu käydään kolmen tunnetilan kautta, kun taas toisessa keskustelu käydään viiden kohdan kautta. Tavoitteena kummassakin tekniikassa on muodostaa yhteinen käsitys siitä, mitä sprintissä tapahtui ja mitä ja miten asioita tiimi haluaa muuttaa seuraavaa sprinttiä varten, sekä kuva pidempiaikasista haasteista – tai mahdollisuuksista.

## Start, Stop, Continue, More of, Less of Wheel

Tekniikassa tiimin jäsenet kirjoittavat lapuille sprintin aikana tapahtuneita asioita, joita he haluaisivat aloittaa, lopettaa, jatkaa, tehdä enemmän tai vähemmän. Laput sijoitetaan viiteen lohkoon ympyrässä, ja lohkot käydään läpi keskustellen.

## Glad, Sad, Mad

Yksinkertaisempi tekniikka jossa tiimin jäsenet kirjoittavat lapuille sprintin aikana tapahtuneita asioita, jotka saivat heidät iloisiksi, surullisiksi tai vihaisiksi. Myös "valituksia" voidaan käsitellä. Laput jaetaan kolmeen kategoriaan, ryhmitellään ja keskustellaan. Keskusteltavista asioista päätetään äänestämällä.
